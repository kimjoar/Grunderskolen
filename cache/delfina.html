<h1 id='magisk_pizza_p_delfina'>Magisk pizza på Delfina</h1>

<p>Etter første dag på jobben, og noen timer rundt omkring i San Francisco alene med god musikk og mange fotomuligheter, møtte jeg Mats, David, Andreas, Kjetil og Pål på Levis-store. Sammen dro vi til <a href='http://www.delfinasf.com/'>Delfina</a>, rett ved Castro Street, der vi møtte Per-Kjetil, Marita, Merete og Tine. Per-Kjetil hadde pratet mye om Delfina siden vi ankom, og det levde opp til forventningene. Så absolutt.</p>

<p>Delfina tillott ikke mer enn seks personer per bord, så vi delte oss i to grupper. På vårt bord, med seks gutter, endte vi på seks forskjellige pizzaer, slik at vi skulle få smakt på så mye som mulig alle sammen. 4 Formaggi skilte seg positivt ut, fram til vi fikk den siste. Som vi aldri fant helt ut hva het. Vi ba om å få en god pizza, og de gjorde vi også, men til forskjell fra de andre pizzaene hvor servitøren vår gav navn, forklarte hun her hva den inneholdt. Men vi kommer nok til å prøve Delfina igjen, og da skal vi finne ut navnet på den også!</p>