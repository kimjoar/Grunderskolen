Get Satisfaction!
=================

Det er tirsdag morgen, og jeg har første dag på kontoret. Det ble jobb i Get Satisfaction, noe som passer meg perfekt. Om jeg ikke har forstått det feil er det tolv ansatte så langt, og neste uke kommer det en ny utvikler.

Her deles det kontor med flere små bedrifter — bilder og mer informasjon kommer så fort jeg får kommet litt inn i det.

Igår var matchmaking med bedriftene. Veldig mange interessante bedrifter, og jeg tror de fleste var veldig fornøyd med bedriften de endte på. Som teknolog var jeg omsvermet av interesserte bedrifter. Sånn er det når det er få teknologer og mange teknologi-bedrifter.

Men valget måtte være Get Satisfaction, det var ikke tvil om det.

Nå skal første møte gjennomføres, så jeg må nesten stikke. Oppdatering kommer.