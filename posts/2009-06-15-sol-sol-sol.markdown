Oi, det ble litt mye sol
========================

Har hatt en veldig bra og rolig helg. Fredag tok vi turen til Palo Alto for å spise og gå ut. Mitt første møte med Sushi. Godt, så absolutt, men ikke frelst fra første sekund. Stort sett som jeg hadde forventet.

Palo Alto føltes betraktelig yngre enn Mountain View. Det henger nok tett sammen med det faktum at Stanford ligger rett borti gata fra der vi var, og at det var graduation weekend. Det ble tidlig kveld, men fortsatt en ypperlig fredag. Mats og Per-Kjetil tok en skikkelig tur ut i Palo Alto på lørdag, og det var visstnok utrolig bra. Jeg var derimot ikke klar for tur på byen på lørdag, så kjørte en skikkelig god treningsøkt isteden. Altfor lite trening siden vi kom til USA, så skikkelig digg å få en bra økt.

Lørdag kom endelig mitt første møte med tennis. Og det var utrolig gøy. Dersom jeg faktisk får tid til høsten, må jeg hive meg med på skikkelig-super-amatør-NTNUI-tennis. Søndag var det to timer tennis. Meeeen jeg klarte jo, selvsagt, å glemme å ta på solkrem i nakken. Utrolig praktisk. Rød-dag idag.

Idag startet en ny utvikler på jobben, Christian Niles, tidligere LinkedIn-utvikler. Visstnok en veldig flink Ruby-utvikler, så gleder meg til å lære litt fra han.

Første forelesning denne uken, så det er vel på tide å komme seriøst igang med lesingen nå. Det er så lett å nyte livet og slappe av her, at man nesten glemmer helt av at man har både jobb og skole.